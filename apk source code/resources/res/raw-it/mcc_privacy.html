<html><head><meta version="4"/><meta charset="UTF-8"></head><body>
<p style="font-weight: 400;">Versione 4; Revisione: 12/07/2024</p>
<h1>Informativa sulla protezione dei dati personali - Monsieur Cuisine connect</h1>
<p style="font-weight: 400;">La ringraziamo per l&rsquo;interesse dimostrato&nbsp;per la protezione dati personali&nbsp;quando utilizzate il vostro apparecchio da cucina Monsieur Cuisine connect (di seguito "Monsieur Cuisine connect" o "MCC")</p>
<p style="font-weight: 400;">La presente informativa sul trattamento dei dati personali intende informarvi sul trattamento dei dati personali nell&rsquo;ambito dell&rsquo;utilizzo dell&rsquo;apparecchio MCC. Per dato personale si intende qualsiasi informazione che, direttamente o indirettamente, sia riferita o possa essere riferita alla Sua persona. Normativa fondamentale in materia di protezione dei dati personali &egrave; il Regolamento (UE) 2016/679 (di seguito &ldquo;RGPD&rdquo;).&nbsp;&nbsp;</p>
<h2>1&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Trattamenti di dati in modalit&agrave; offline</h2>
<p style="font-weight: 400;"><u>Finalit&agrave; del trattamento dei dati e base giuridica:</u></p>
<p style="font-weight: 400;">Finch&eacute; l'apparecchio MCC non viene collegato alla rete WLAN, non trattiamo alcun dato personale. In questo caso, vengono salvate localmente soltanto alcune informazioni tecniche (quali, in particolare: versione del sistema operativo e dell'app del tablet integrato, parametri di funzionamento delle funzioni di cottura, dati relativi al motore e al riscaldamento, tempi di funzionamento, ora di sistema, dati relativi ai guasti, ultimo messaggio, aperture coperchio, bilancia calibrata).</p>
<p style="font-weight: 400;">Se l'Utente spedisce o consegna direttamente il suo apparecchio all&rsquo;Assistenza Clienti di Lidl per la manutenzione o la riparazione, raccogliamo e utilizziamo i risultati delle diagnosi dei guasti anche per perseguire il nostro legittimo interesse all'ulteriore sviluppo tecnico dell'apparecchio MCC e al miglioramento del nostro servizio e delle nostre offerte (es. ricette).&nbsp;La base giuridica per il trattamento dei dati &egrave; costituita dall'articolo 6, paragrafo 1, lettera f) RGPD.</p>
<p style="font-weight: 400;"><u>Periodo di conservazione / Criteri per la determinazione del periodo di conservazione:</u></p>
<p style="font-weight: 400;">Se il dispositivo non viene sostituito ma viene restituito all'Utente affinch&eacute; possa continuare ad utilizzarlo una volta completata la manutenzione, i dati dell'Utente continuano a essere memorizzati sul suo dispositivo. Qualora nel contesto della diagnosi dell'errore dovessimo leggere o salvare i dati del dispositivo dell'Utente, li cancelleremo al termine del periodo di garanzia (al pi&ugrave; tardi dopo 5 anni).&nbsp;&nbsp;</p>
<p style="font-weight: 400;">Per maggiori informazioni sul trattamento dei dati svolto per finalit&agrave; di risoluzione dei problemi, l'Utente pu&ograve; consultare anche l'informativa sulla protezione dei dati personali della societ&agrave; Lidl con la quale ha stipulato un contratto d'acquisto o che l'Utente ha incaricato della risoluzione dei problemi (es.&nbsp;<a href="https://www.lidl.it/contents/informazioni/informativa-privacy">https://www.lidl.it/contents/informazioni/informativa-privacy</a>).</p>
<h2>2&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Trattamenti di dati in modalit&agrave; online</h2>
<p style="font-weight: 400;">Di norma, quando l'Utente collega il proprio apparecchio MCC alla rete WLAN o accede al proprio account cliente, vengono trattati i dati strettamente necessari ai fini dell&rsquo;utilizzo dell&rsquo;apparecchio e delle sue funzionalit&agrave; (punti 2.1 e 2.2). Qualsiasi ulteriore trattamento di dati avviene esclusivamente se esiste un interesse legittimo da parte nostra (punto 2.3) o se l'Utente è d’accordo e fornisce il suo consenso espresso (punto 2.4).</p>
<h3><strong>2.1&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</strong><strong>Funzionamento dell'apparecchio MCC&nbsp;</strong></h3>
<p style="font-weight: 400;"><u>Finalit&agrave; del trattamento dei dati e base giuridica:</u></p>
<p style="font-weight: 400;">Quando l'Utente collega il proprio apparecchio MCC alla rete WLAN, trattiamo i dati dell'apparecchio MCC e della connessione Internet dell'Utente per fornire a quest'ultimo funzioni di base, quali il download delle ricette richieste dall'Utente. Tali dati sono oggetto di trattamento anche al fine di consentire l&rsquo;aggiornamento del software sull'apparecchio MCC, garantire un utilizzo senza problemi e, se necessario, permettere di caricare nuove funzioni e ricette destinate alla preimpostazione. In particolare, vengono trattati i seguenti dati: orario e contenuto della richiesta, indirizzo IP, versione del sistema operativo e versione dell'app del tablet integrato, versione dell'informativa sulla protezione dei dati personali.</p>
<p style="font-weight: 400;">La base giuridica per il trattamento dei dati &egrave; costituita dall'articolo 6, paragrafo 1, lettera b) RGPD poich&eacute; i predetti dati vengono trattati&nbsp;sulla base del rapporto contrattuale in essere tra noi e l&rsquo;Utente.</p>
<p style="font-weight: 400;"><u>Periodo di conservazione / Criteri per la determinazione del periodo di conservazione:</u></p>
<p style="font-weight: 400;">I dati personali utilizzati per offrire all'Utente le funzioni dell&rsquo;apparecchio MCC sono conservati per un massimo di 90 giorni.</p>
<h3><strong>2.2&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</strong><strong>Registrazione e utilizzo dell'account cliente Monsieur Cuisine</strong></h3>
<p style="font-weight: 400;"><u>Finalit&agrave; del trattamento dei dati e base giuridica:</u></p>
<p style="font-weight: 400;">&Egrave; possibile creare un account utente sul robot da cucina Monsieur Cuisine connect e accedere al dispositivo con questo account per utilizzare alcune funzioni (es. selezione delle ricette preferite). Tale account pu&ograve; essere utilizzato in modo sincronizzato tra il dispositivo, l'app e il sito web, se applicabile.</p>
<p style="font-weight: 400;">Dopo aver effettuato la registrazione, l'Utente ricever&agrave; un link di attivazione che gli consentir&agrave; di attivare il suo account e creare una password. Il processo di registrazione viene completato soltanto in seguito alla convalida dell'indirizzo e-mail dell'Utente fornito in tale contesto, nonch&eacute; alla conferma definitiva della registrazione da parte nostra.&nbsp;</p>
<p style="font-weight: 400;">Nel contesto del processo di registrazione vengono raccolti i seguenti dati:</p>
<ul>
<li style="font-weight: 400;">pseudonimo (il cosiddetto "nickname"),</li>
<li style="font-weight: 400;">indirizzo e-mail,</li>
<li style="font-weight: 400;">password,</li>
<li style="font-weight: 400;">ID utente assegnato automaticamente.</li>
</ul>
<p style="font-weight: 400;">I dati forniti dall'Utente nel contesto del processo di registrazione devono essere corretti in termini di contenuto. Non possono essere utilizzati dati di terze parti.</p>
<p style="font-weight: 400;">Inoltre, l'Utente pu&ograve; completare il suo profilo inserendo le seguenti informazioni volontarie:</p>
<ul>
<li style="font-weight: 400;">foto del profilo,</li>
<li style="font-weight: 400;">tipo di robot utilizzato,</li>
<li style="font-weight: 400;">ricette create dall'Utente stesso (solo sul sito web),</li>
<li style="font-weight: 400;">proprie foto di ricette (solo sul sito web),</li>
<li style="font-weight: 400;">commenti in merito a ricette.</li>
</ul>
<p style="font-weight: 400;">L'indirizzo e-mail dell'Utente viene utilizzato anche per le seguenti finalit&agrave;:</p>
<ul>
<li style="font-weight: 400;">fornirgli assistenza in caso di problemi con il suo account utente,</li>
<li style="font-weight: 400;">informarlo in merito a modifiche delle condizioni di utilizzo o, se necessario, dell'Informativa sulla protezione dei dati personali.</li>
</ul>
<p style="font-weight: 400;">La base giuridica in questo caso &egrave; rappresentata dall'articolo 6, paragrafo 1, lettera b) RGPD poich&eacute; tali dati vengono trattati per l&rsquo;instaurazione e/o esecuzione del rapporto contrattuale in essere tra noi e l&rsquo;Utente.</p>
<p style="font-weight: 400;"><u>Destinatari / categorie di destinatari</u></p>
<p style="font-weight: 400;">I dati dell&rsquo;Utente potranno essere trasmessi ai fornitori di servizi che ci supporto per alcune attivit&agrave;, tra cui la fornitura della capacit&agrave; di archiviazione, sistemi di database o simili nonch&eacute; supporto tecnico e consulenza in ambito tecnico e di marketing. Tutti i nostri fornitori vengono accuratamente selezionati e sono contrattualmente vincolati a trattare i dati personali per conto nostro ai sensi dell&rsquo;art. 28 RGPD.</p>
<p style="font-weight: 400;">Le ricette preferite selezionate dall'Utente possono essere visualizzate soltanto dall'Utente stesso. Le ricette ed i commenti pubblicati in prima persona dall'Utente possono essere visualizzate da terzi in associazione al "nickname" e alla foto del profilo eventualmente inserita.</p>
<p style="font-weight: 400;"><u>Periodo di conservazione / Criteri per la determinazione del periodo di conservazione:</u></p>
<p style="font-weight: 400;">Qualora l'Utente richieda la cancellazione del suo account Monsieur Cuisine, i suoi dati saranno cancellati al momento della richiesta. I commenti e le ricette pubblicate dall'Utente saranno resi anonimi e continueranno ad essere rese disponibili agli altri visitatori del sito web e agli altri utilizzatori dell'app MC. Qualora desideri una cancellazione completa dei commenti e delle ricette pubblicate, l'Utente &egrave; pregato di presentare apposita richiesta alla nostra Assistenza Clienti (vedasi punto 3). A fronte di specifica richiesta, le ricette ed i commenti saranno cancellati in modo completo.</p>
<p style="font-weight: 400;">Inoltre l'Utente pu&ograve; cancellare i dati utente memorizzati localmente sul proprio MCC eseguendo un "Reset di fabbrica". La funzione "Reset di fabbrica" &egrave; disponibile nell'area "Impostazioni" sotto "Impostazioni di fabbrica" e quindi "Ripristina le impostazioni di fabbrica".</p>
<h3><strong>2.3&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</strong><strong>Determinazione del paese di residenza</strong></h3>
<p style="font-weight: 400;"><u>Finalit&agrave; del trattamento dei dati e base giuridica:</u></p>
<p style="font-weight: 400;">Tramite l'MCC dell'Utente abbiamo la possibilità di visualizzare comunicazioni sotto forma di cosiddette "finestre pop-up". Rileviamo e analizziamo l'indirizzo IP dell'Utente affinché la nostra comunicazione sia il più possibile specifica per il paese. A tale riguardo non abbiamo la possibilità di trarre conclusioni circa la persona effettiva dell'Utente né in merito alla sua ubicazione esatta. Possiamo soltanto risalire al paese in cui vive l'Utente.</p>
<p style="font-weight: 400;">La base giuridica per il trattamento dell'indirizzo IP è l'articolo 6, paragrafo 1, lettera f), RGPD. L'interesse (legittimo) concorrente nostro e dell'Utente in relazione a questo trattamento dei dati deriva dall'obiettivo di inserire comunicazioni pertinenti per il paese in cui vive l'Utente.</p>
<p style="font-weight: 400;"><u>Periodo di conservazione / Criteri per la determinazione del periodo di conservazione:</u></p>
<p style="font-weight: 400;">L'indirizzo IP dell'Utente sarà cancellato al più tardi al termine della campagna che ha dato origine alla nostra comunicazione.</p>
<h3><strong>2.4&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</strong><strong>Analisi dell'utilizzo dei nostri servizi da parte dell'Utente</strong></h3>
<p style="font-weight: 400;"><u>Finalit&agrave; del trattamento dei dati e base giuridica:</u></p>
<p style="font-weight: 400;">Se l'Utente ha acconsentito all&rsquo;analisi dell&rsquo;utilizzo del suo apparecchio MCC, trattiamo le seguenti informazioni in particolare per verificare e sviluppare ulteriormente le funzionalit&agrave; dell&rsquo;apparecchio MCC, per sviluppare e ottimizzare le offerte di ricette, se necessario adattando le offerte alle abitudini di utilizzo regionali nonch&eacute; per fornire interventi di supporto, riparazione e manutenzione dell'apparecchio MCC in modo corretto, efficiente e soddisfacente: comportamento di cottura e altri comportamenti d'utilizzo relativi all'apparecchio MCC (es. funzione del dispositivo avviata per ogni ricetta, tempo attivo per ogni fase della ricetta, uso di determinate funzioni dell'apparecchio MCC, impostazioni effettuate).</p>
<p style="font-weight: 400;">Se l'Utente ha fornito uno o pi&ugrave; consensi al trattamento dei dati, memorizziamo l&rsquo;ora / data nonch&eacute; il consenso fornito insieme all'ID del dispositivo dell'Utente. In questo modo, possiamo adempiere all&rsquo;obbligo di legge che ci impone di dimostrare la liceit&agrave; del trattamento dei dati basato sul consenso (articolo 6, paragrafo 1, lettera c) e articolo 5, paragrafo 2 RGPD). Se l'Utente non fornisce alcun consenso, conserviamo l'informazione che l'Utente non ha acconsentito al trattamento dei dati.</p>
<p style="font-weight: 400;"><u>Periodo di conservazione / Criteri per la determinazione del periodo di conservazione:</u></p>
<p style="font-weight: 400;">Se l'Utente ha espresso il suo consenso al trattamento dei suoi dati sull'utilizzo dell&rsquo;apparecchio MCC, conserveremo i dati trattati sulla base di tale consenso per un massimo di 7 giorni dopo la loro raccolta. Trascorso tale termine, i dati dell'Utente saranno resi anonimi e trattati in forma aggregata per fini statistici prima di cancellarli definitivamente dopo 6 mesi.</p>
<p style="font-weight: 400;">I dati che dimostrano il consenso fornito dall'Utente sono conservati per un massimo di 24 mesi dalla fine del trattamento eseguito sulla base del suo consenso.</p>
<h3><strong>2.5&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</strong><strong>Destinatari / categorie di destinatari</strong></h3>
<p style="font-weight: 400;">Talvolta ci avvaliamo di fornitori specializzati che trattano i dati dell&rsquo;Utente per nostre finalit&agrave;. Tali fornitori vengono accuratamente selezionati, contrattualmente vincolati a trattare i dati personali per&nbsp;conto&nbsp;nostro e verificati prima dell&rsquo;inizio del trattamento dei dati e, successivamente, a intervalli regolari. Questi fornitori non utilizzano mai i dati personali dell&rsquo;Utente per proprie finalit&agrave;.</p>
<p style="font-weight: 400;">In tale contesto, i dati dell'Utente possono essere trasmessi a destinatari che ci forniscono assistenza nei seguenti ambiti:</p>
<p style="font-weight: 400;">o capacit&agrave; di memorizzazione, sistemi di database</p>
<p style="font-weight: 400;">o supporto tecnico, modifica di contenuti e gestione dell&rsquo;account utente</p>
<p style="font-weight: 400;">Se il trattamento dei dati personali dell'Utente avviene in un paese al di fuori dello Spazio Economico Europeo, ci atteniamo rigorosamente alle disposizioni del RGPD relative a tale trasferimento verso un paese terzo (in particolare, stipulando le&nbsp;clausole tipo di protezione dei dati). Ad oggi, l&rsquo;accesso ai dati &egrave; possibile solo dagli Stati Uniti e da Hong Kong e, in alcuni casi, solo previa apposita autorizzazione, da parte di uno dei nostri fornitori nell'UE.</p>
<h2>3&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;I vostri diritti in qualit&agrave; di interessati</h2>
<p style="font-weight: 400;">Ai sensi dell&rsquo;articolo 15, paragrafo 1 RGPD, avete il diritto di ricevere, a titolo gratuito e su richiesta, le informazioni sui dati personali trattati in relazione alla vostra persona (es. conoscere i dati personali trattati, le finalit&agrave; del trattamento, i destinatari ed il periodo di conservazione). Inoltre, laddove sussistano i requisiti di legge, avete il diritto alla rettifica (art. 16 RGPD), alla cancellazione (art. 17 RGPD), alla limitazione del trattamento (art. 18 RGPD) e alla portabilit&agrave; dei vostri dati personali (art. 20 RGPD).</p>
<p style="font-weight: 400;"><strong>Nei casi in cui il trattamento dei dati si basa sull'</strong>&nbsp;<strong>articolo 6, paragrafo 1, lettera e) o f) RGPD e/ o sia effettuato per finalit&agrave; di marketing diretto, avete il diritto di opporvi al trattamento (art. 21 RGPD), contattandoci all&rsquo;indirizzo e-mail di cui al punto 6.</strong></p>
<p style="font-weight: 400;">Se l&rsquo;Utente ha fornito uno o pi&ugrave; consensi al trattamento, tale consenso pu&ograve; essere revocato in qualsiasi momento e con efficacia per il futuro.</p>
<p style="font-weight: 400;">Se l&rsquo;Utente desidera esercitare tali diritti o ha domande in merito alla raccolta, al trattamento e all'utilizzo dei suoi dati personali, pu&ograve; contattarci in qualsiasi momento in base alla propria ubicazione scrivendo a: privacy-mc@lidl.it (Italia) o datenschutz-mc@lidl.ch (Svizzera).</p>
<p style="font-weight: 400;">Infine, l&rsquo;Utente ha il diritto di proporre un reclamo presso l'autorit&agrave; di controllo competente.</p>
<h2>4&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Nessun obbligo di conferimento di dati</h2>
<p style="font-weight: 400;">L'Utente non &egrave; obbligato a fornire i suoi dati personali. Tuttavia, senza i suoi dati memorizzati nel suo account e l'instaurazione di una connessione Internet, l'Utente pu&ograve; utilizzare alcune funzioni del MCC soltanto in maniera limitata (ad esempio in relazione al download di nuove ricette o aggiornamenti software). Inoltre, senza il consenso al trattamento dei dati da parte dell'Utente, quest'ultimo potrebbe visualizzare prodotti e ricette meno orientati ai suoi possibili interessi.</p>
<h2>5&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Modifica dell'informativa sulla protezione dei dati</h2>
<p style="font-weight: 400;">Una modifica dell'informativa sulla protezione dei dati personali pu&ograve; essere necessaria a seguito di modifiche / integrazioni normative oppure nel caso in cui vi fossero modifiche circa il trattamento dei dati personali eseguito nell&rsquo;ambito dell&rsquo;utilizzo dell&rsquo;apparecchio MCC. In caso di modifiche rispetto alle finalit&agrave; del trattamento o all&rsquo;identit&agrave; del titolare del trattamento e/o dei soggetti destinatari l&rsquo;Utente verr&agrave; tempestivamente informato e, laddove necessario, gli verr&agrave; richiesto un apposito consenso.</p>
<h2>6&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Titolare del trattamento e responsabile della protezione dei dati</h2>
<p style="font-weight: 400;">Il titolare del trattamento dei dati dell'Utente nell'ambito dell'utilizzo dell&rsquo;apparecchio MCC &egrave; Lidl Stiftung &amp; Co. KG, con sede legale in Stiftsbergstra&szlig;e 1, 74167 Neckarsulm.</p>
<p style="font-weight: 400;">&Egrave; possibile contattare il responsabile della protezione dei dati di Lidl Stiftung &amp; Co. KG all'indirizzo di cui sopra indirizzando la comunicazione all'attenzione del responsabile della protezione dei dati oppure, a seconda di dove risiede l&rsquo;Utente, all&rsquo;indirizzo di contatto di cui al punto 3.</p></body></html>