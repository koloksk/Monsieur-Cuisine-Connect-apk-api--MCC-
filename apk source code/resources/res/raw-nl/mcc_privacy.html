<html><head><meta version="4"/><meta charset="UTF-8"></head><body>
<p style="font-weight: 400;">Versie 4, datum: 12-07-2024</p>
<h1>Privacyverklaring voor uw Monsieur Cuisine connect</h1>
<p style="font-weight: 400;">Wij zijn blij dat u zich voor de bescherming van uw persoonsgegevens bij het gebruik van uw keukenmachine Monsieur Cuisine connect (&ldquo;Monsieur Cuisine connect&rdquo;, &ldquo;MCC&rdquo;) interesseert.</p>
<p style="font-weight: 400;">In deze privacyverklaring vindt u informatie over de aard en omvang van de mogelijke verwerking van uw persoonsgegevens in het kader van het gebruik van de MCC. Persoonsgegevens zijn gegevens die u rechtstreeks of indirect identificeren of waardoor u rechtstreeks of indirect ge&iuml;dentificeerd kunt worden. De wettelijke grondslag voor de bescherming van persoonsgegevens is met name de Algemene Verordening Gegevensbescherming (AVG).</p>
<h2>1&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Gegevensverwerking bij offline gebruik</h2>
<p style="font-weight: 400;"><u>Doel van de gegevensverwerking/ rechtsgronden:</u></p>
<p style="font-weight: 400;">Zolang u uw MCC niet met de wifi verbindt, verwerken wij geen persoonsgegevens van u. In dit geval worden uitsluitend enkele technische gegevens lokaal op uw MCC opgeslagen (in het bijzonder de volgende gegevens: besturingssysteem en app-versie van de bijbehorende tablet, operationele parameters van de kookfuncties, motor- en verwarmingsgegevens, tijden waarop de MCC in gebruik is, systeemtijd, foutgegevens, laatste melding, dekselopeningen, weegschaal gekalibreerd).</p>
<p style="font-weight: 400;">Wanneer u uw apparaat voor onderhoud of reparatie opstuurt aan, of rechtstreeks inlevert bij de klantenservice van Lidl, verzamelen en gebruiken wij uit foutdiagnoses verworven inzichten ook ten behoeve van ons gerechtvaardigd belang voor de verdere technische ontwikkeling van de MCC en de verbetering van onze service en ons aanbod (bijv. recepten). De rechtsgrond hiervoor is artikel 6 lid 1 sub f AVG.</p>
<p style="font-weight: 400;"><u>Bewaartermijn/criteria voor het vaststellen van de bewaartermijn:</u></p>
<p style="font-weight: 400;">Wanneer uw apparaat niet omgeruild wordt, maar u dit apparaat na onderhoud terugkrijgt voor voortgezet gebruik, worden uw gegevens op uw apparaat verder bewerkt. Indien we in het kader van foutdiagnoses de gegevens van uw apparaat uitlezen en opslaan, wissen we ze na het verstrijken van de garantieperiodes (uiterlijk na vijf jaar). &nbsp;</p>
<p style="font-weight: 400;">Houd naast de gegevensverwerking voor het verhelpen van de fout ook rekening met de privacyverklaring van de onderneming van Lidl waarmee u een koopovereenkomst hebt gesloten of die u opdracht geeft om de fout op te lossen (bijv. op https://www.lidl.nl/informatie/privacy-cookie-verklaring).</p>
<h2>2&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Gegevensverwerking bij online gebruik</h2>
<p style="font-weight: 400;">Zodra u uw MCC met de wifi verbindt en u in een voorkomend geval ingelogd bent op uw klantaccount, verwerken wij standaard slechts die gegevens die nodig zijn om gebruik te kunnen maken van het apparaat en zijn functionaliteiten (punt 2.1 en 2.2). Verdere gegevensverwerking vindt alleen plaats als we hiervoor een legitiem belang hebben (punt 2.3) of u hiermee instemt en ons uw toestemming geeft (punt 2.4).</p>
<h3><strong>2.1&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</strong><strong>Gebruik van uw MCC</strong></h3>
<p style="font-weight: 400;"><u>Doel van de gegevensverwerking/ rechtsgronden:</u></p>
<p style="font-weight: 400;">Wanneer u uw MCC met de wifi verbindt, verwerken wij gegevens van uw MCC-apparaat en uw internetverbinding om u fundamentele functies beschikbaar te kunnen stellen, zoals bijvoorbeeld het downloaden van door u aangevraagde recepten. Wij verwerken deze gegevens ook om de software van uw MCC te kunnen actualiseren voor een storingsvrij gebruik en om in voorkomende gevallen nieuwe functies en recepten die van tevoren ingesteld kunnen worden te kunnen tonen. In het bijzonder worden de volgende gegevens verwerkt: Tijdstip en inhoud van de aanvraag, IP-adres, besturingssysteem en app-versie van de bijbehorende tablet, versie van de privacyverklaring.</p>
<p style="font-weight: 400;">Rechtsgrond voor deze gegevensverwerking is artikel 6 lid 1 sub b AVG, d.w.z. wij verwerken deze gegevens op grond van de contractuele relatie tussen u en ons.</p>
<p style="font-weight: 400;"><u>Bewaartermijn/criteria voor het vaststellen van de bewaartermijn:</u></p>
<p style="font-weight: 400;">De gegevens die wij gebruiken om u de functies van uw MCC te kunnen aanbieden slaan wij maximaal 90 dagen op.</p>
<h3><strong>2.2&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</strong><strong>Registratie en gebruik van het Monsieur Cuisine-klantaccount</strong></h3>
<p style="font-weight: 400;"><u>Doelen van de gegevensverwerking/rechtsgronden:</u></p>
<p style="font-weight: 400;">U kunt op de keukenmachine Monsieur Cuisine Connect een gebruikersaccount aanmaken en vervolgens met dit account op uw apparaat inloggen om bepaalde functies te gebruiken (bijv. selecteren van favoriete recepten). Uw account kan eventueel gesynchroniseerd worden gebruikt op uw apparaat, uw app en de website.</p>
<p style="font-weight: 400;">Nadat u zich hebt geregistreerd, ontvangt u een activeringslink waarmee u uw account kunt activeren en een wachtwoord kunt instellen. Het registratieproces is pas afgerond als u uw opgegeven e-mailadres voor de registratie hebt gevalideerd en de registratie door ons definitief is bevestigd.</p>
<p style="font-weight: 400;">In het kader van het registratieproces worden de volgende gegevens verzameld:</p>
<ul>
<li style="font-weight: 400;">pseudoniem (zogenaamde &ldquo;nickname&rdquo;)</li>
<li style="font-weight: 400;">het e-mailadres;</li>
<li style="font-weight: 400;">wachtwoord;</li>
<li style="font-weight: 400;">automatisch verstrekte gebruikers-ID.</li>
</ul>
<p style="font-weight: 400;">De gegevens die u met betrekking tot het registratieproces opgeeft, moeten betrekking op u hebben en inhoudelijk kloppen. Er mogen geen gegevens van derden worden gebruikt.</p>
<p style="font-weight: 400;">Daarnaast kunt u ervoor kiezen uw profiel aan te vullen met de volgende informatie:</p>
<ul>
<li style="font-weight: 400;">profielfoto;</li>
<li style="font-weight: 400;">type machine dat u gebruikt;</li>
<li style="font-weight: 400;">door u gemaakte recepten (alleen op de website);</li>
<li style="font-weight: 400;">eigen receptfoto's (alleen op de website);</li>
<li style="font-weight: 400;">opmerkingen bij recepten.</li>
</ul>
<p style="font-weight: 400;">&nbsp;</p>
<p style="font-weight: 400;">Uw e-mailadres gebruiken we daarnaast om u te helpen bij problemen met het gebruikersaccount en u te informeren over gewijzigde gebruiksvoorwaarden of, indien nodig, over wijziging van de privacyverklaring.</p>
<p style="font-weight: 400;">De rechtsgrond voor het opslaan van uw gegevens in dit verband is artikel 6 lid 1 sub b AVG, d.w.z. wij verwerken deze gegevens in het kader van het voorbereiden resp. uitvoeren van het contract.</p>
<p style="font-weight: 400;"><u>Ontvangers/categorie&euml;n van ontvangers:</u></p>
<p style="font-weight: 400;">Wij schakelen voor de verwerking van uw gegevens dienstverleners in die ons van opslagcapaciteit en databasesystemen o.i.d. voorzien, technische support leveren en advies geven over marketingzaken. Al onze verwerkingsverantwoordelijken zijn zorgvuldig geselecteerd, worden door ons gecontroleerd en zijn ook contractueel verplicht volgens artikel 28 AVG.</p>
<p style="font-weight: 400;">De door u geselecteerde favoriete recepten kunnen alleen door u worden bekeken. De door u ingestelde en gemaakte recepten en de opmerkingen die u hebt geplaatst, kunnen net als de &ldquo;nickname&rdquo; en de eventuele profielfoto, worden bekeken door derden.</p>
<p style="font-weight: 400;"><u>Bewaartermijn/criteria voor het vaststellen van de bewaartermijn:</u></p>
<p style="font-weight: 400;">Indien u uw Monsieur Cuisine-account wist, worden uw gegevens dienovereenkomstig gewist. De recepten en opmerkingen die u tot die tijd hebt geplaatst, worden dan geanonimiseerd en blijven openbaar. Ze blijven dus zichtbaar voor andere gebruikers van de website en de MC-app. Als u naast de wissing van het account wenst dat alle door u geplaatste opmerkingen en recepten volledig worden gewist, kunt u dit in een afzonderlijk verzoek kenbaar maken aan onze klantenservice (punt 3). Wij zullen uw recepten en commentaren na ontvangst ervan volledig wissen.</p>
<p style="font-weight: 400;">U kunt de gebruikersgegevens die lokaal op uw MCC staan opgeslagen, ook wissen door een reset &ldquo;Terugzetten naar fabrieksinstellingen&rdquo; uit te voeren. Deze reset &ldquo;Terugzetten naar fabrieksinstellingen&rdquo; vindt u in het gedeelte &ldquo;Instellingen&rdquo; onder &ldquo;Fabrieksinstellingen&rdquo;.</p>
<h3><strong>2.3&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</strong><strong>Bepalen in welk land u woont</strong></h3>
<p style="font-weight: 400;"><u>Doel van de gegevensverwerking/ rechtsgronden:</u></p>
<p style="font-weight: 400;">Via uw MCC is het voor ons mogelijk om mededelingen in de vorm van een zogenaamde "pop-up" weer te geven. We verzamelen en analyseren uw IP-adres zodat onze communicatie zo specifiek mogelijk voor uw land kan zijn. Hierbij kunnen we geen conclusies trekken over uw specifieke persoon of uw exacte locatie. We kunnen alleen het land waarin u woont vaststellen.</p>
<p style="font-weight: 400;">De rechtsgrond voor de verwerking van uw IP-adres is artikel 6 lid 1 sub f AVG. Ons en uw gelijktijdig (legitiem) belang bij deze gegevensverwerking vloeit voort uit het doel om relevante communicatie weer te geven voor het land waarin u woont.</p>
<p style="font-weight: 400;"><u>Bewaartermijn/criteria voor het vaststellen van de bewaartermijn:</u></p>
<p style="font-weight: 400;">Uw IP-adres wordt op zijn laatst gewist na afloop van de campagne die aanleiding gaf tot onze communicatie.</p>
<h3><strong>2.4&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</strong><strong>Analyse van uw gebruik van onze Diensten</strong></h3>
<p style="font-weight: 400;"><u>Doel van de gegevensverwerking/ rechtsgronden:</u></p>
<p style="font-weight: 400;">Indien u toestemming hebt gegeven voor de analyse van uw gebruik van MCC, verwerken wij ten behoeve van de controle en verdere ontwikkeling van de functies van uw MCC, de verdere ontwikkeling en optimalisatie van het beschikbare receptenaanbod (evt. met een aangepast aanbod op basis van regionale gebruiksvoorkeuren) en een effici&euml;nte en succesvolle support, reparatie en service van uw MCC, met name de volgende informatie: kook- en gebruikspatronen met betrekking tot uw MCC (bijv. gestarte apparaatfuncties per recept, bestede tijd per receptstap, gebruik van bepaalde functies van uw MCC, wijzigingen van instellingen).</p>
<p style="font-weight: 400;">Indien u een of meerdere toestemmingen voor de gegevensbewerking hebt gegeven, slaan wij het tijdstip van toestemming en het feit dat u toestemming hebt gegeven samen met uw apparaat-ID op. Op deze manier voldoen wij aan onze wettelijke verplichting om de rechtmatigheid van de op toestemming gebaseerde gegevensverwerking te kunnen aantonen (art. 6 lid 1 sub c, art. 5 lid 2 AVG). In het geval dat u geen toestemming geeft, slaan wij de informatie op dat u geen toestemming hebt gegeven voor de gegevensverwerking.</p>
<p style="font-weight: 400;"><u>Bewaartermijn/criteria voor het vaststellen van de bewaartermijn:</u></p>
<p style="font-weight: 400;">Indien u toestemming hebt gegeven voor de verwerking van uw gegevens over het gebruik van uw MCC, bewaren wij de op grond van deze toestemming verwerkte gegevens maximaal 7 dagen na het verlenen van uw toestemming. Na afloop van deze termijn worden uw gegevens geanonimiseerd en wordt een samenvatting van de statistische analyse bewaard die we 6 maanden later definitief wissen.</p>
<p style="font-weight: 400;">De gegevens van het bewijs van uw toestemming bewaren wij maximaal 24 maanden nadat wij zijn gestopt met de verwerking van uw persoonsgegevens op grond van uw toestemming.</p>
<h3><strong>2.5&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;</strong><strong>Ontvangers/ categorie&euml;n van ontvangers van gegevens</strong></h3>
<p style="font-weight: 400;">Voor de verwerking van uw gegevens schakelen wij deels dienstverleners in. Zij zijn gebonden aan onze instructies en worden voor het begin van en tijdens de gegevensverwerking regelmatig door ons gecontroleerd. Deze bedrijven gebruiken uw persoonsgegevens niet voor eigen doeleinden.</p>
<p style="font-weight: 400;">In dit verband gegeven wij uw gegevens door aan ontvangers die ons op de volgende gebieden ondersteunen:</p>
<p style="font-weight: 400;">o Opslagcapaciteit, databasesystemen</p>
<p style="font-weight: 400;">o Technische ondersteuning, contentredactie en beheer van de gebruikersaccounts</p>
<p style="font-weight: 400;">Voor zover uw persoonsgegevens daarbij in een land buiten de Europese Economische Ruimte verwerkt worden, houden wij ons strikt aan de voorschriften van de AVG met betrekking tot een dergelijke doorgifte aan een derde land (in het bijzonder door het afsluiten van modelcontractbepalingen). Momenteel is een dergelijke toegang tot gegevens alleen in de VS en Hongkong en deels uitsluitend na afzonderlijke vrijgave door een van onze dienstverleners in de EU mogelijk.</p>
<h2>3&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Uw rechten als betrokkene</h2>
<p style="font-weight: 400;">Uiteraard verstrekken wij u op verzoek de informatie op grond van art. 15 AVG (in het bijzonder de met betrekking tot u opgeslagen gegevens, de ontvangers of de categorie&euml;n van ontvangers aan welke de gegevens worden doorgegeven, het doel van de opslag enz.) Daarnaast hebt u op grond van de toepasselijke wettelijke voorwaarden het recht op rectificatie van incorrecte gegevens (art. 16 AVG), evenals het recht op wissing (art. 17 AVG), beperking van de verwerking (art. 18 AVG) en de overdraagbaarheid van uw persoonsgegevens (art. 20 AVG).</p>
<p style="font-weight: 400;"><strong>In die gevallen waarin de gegevensverwerking gebaseerd is op art. 6 lid 1 sub e of f AVG en/of voor direct marketingdoeleinden geschiedt, hebt u het recht om bezwaar te maken tegen de verwerking, onder andere door contact met ons op te nemen via het onder punt 6 genoemde e-mailadres.</strong></p>
<p style="font-weight: 400;">In het geval dat u ons een of meer toestemmingen hebt gegeven, kunt u deze op elk moment met toekomstige werking intrekken.</p>
<p style="font-weight: 400;">Wanneer u deze rechten uit wenst te oefenen of vragen hebt over de verzameling, verwerking en het gebruik van uw persoonsgegevens, kunt u te allen tijde, afhankelijk van uw locatie, contact met ons opnemen via: gegevensbescherming-mc@lidl.nl (Nederland) of&nbsp;<a href="mailto:privacy-mc@lidl.be">privacy-mc@lidl.be</a>&nbsp;(Belgie).</p>
<p style="font-weight: 400;">Verder hebt u het recht om een klacht bij de Autoriteit Persoonsgegevens in te dienen.</p>
<h2>4&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Geen verplichting tot verstrekken van gegevens</h2>
<p style="font-weight: 400;">U bent niet verplicht om persoonsgegevens te verstrekken. Zonder uw in uw account opgeslagen gegevens en het tot stand brengen van een internetverbinding kunt u enige functies van de MCC (zoals het downloaden van nieuwe recepten of software-updates) echter slechts beperkt gebruiken. Bovendien kunnen wij zonder uw toestemming voor de gegevensverwerking u minder producten en recepten tonen waarin u ge&iuml;nteresseerd zou kunnen zijn.</p>
<h2>5&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Wijziging van de privacyverklaring</h2>
<p style="font-weight: 400;">Door veranderingen in de regelgeving of de omstandigheden van de gegevensverwerking in het kader van het gebruik van de MCC kan een wijziging van deze privacyverklaring noodzakelijk zijn. Mochten er wijzigingen plaatsvinden in de doelen van verzameling, bewerking of gebruik van uw persoonsgegevens of de identiteit van de verantwoordelijke autoriteit en de categorie&euml;n van ontvangers, dan zullen wij u hierover informeren en, voor zover dit vereist is, om uw toestemming vragen.</p>
<h2>6&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Verwerkingsverantwoordelijke en functionaris voor gegevensbescherming</h2>
<p style="font-weight: 400;">De verwerkingsverantwoordelijke voor uw persoonsgegevens in het kader van het gebruik van uw MCC is Lidl Stiftung &amp; Co. KG, Stiftsbergstra&szlig;e 1, 74167 Neckarsulm, Duitsland.</p>
<p style="font-weight: 400;">De interne functionaris voor gegevensbescherming van Lidl Stiftung &amp; Co. KG is bereikbaar op bovenstaand adres, ter attentie van de functionaris voor gegevensbescherming, of, afhankelijk van uw locatie, op&nbsp;de bij punt 3 vermelde e-mailadressen.</p></body></html>